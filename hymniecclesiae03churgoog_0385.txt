In Festo SS. Petri et Pauli. 357

Petrus beatus catenarum laqueos
Christo jubente rupit mirabiliter
Custos ovilis, et doctor Ecclesiae,
Pastorque gregiS, conservator ovium,
Arcet luporum truculentam rabiem.

Quodcumque vinclis super terram strinxerit
Erit in astris religatum fortiter;

Et ·quod resolvit in terris arbitrio

Erit solutum super coeli radium3

In fine mundi judex erit saeculi.

Non impar Paulus huie, doctor gentium,
Electionis templum sacratissimum,

In morte compar, in corona 'particepS,
Ambo lucernae et decus ecclesiae

In orbe claro coruscant vibramine.

O Roma felix, quae tuorum principum
Es purpurata pretioso sanguine,
Excellis omnem mundi pulchritudinem,
Non laude tua sed sanctorum meritiS,
Quos cruentatis jugulasti gladiis.

Vos ergo modo gloriosi martyres,
Petre beate, Paule mundi lilium,
Coelestis aulae triumphales milites,
Precibus almis vestris nos ab omnibus

⁴ Munite malis, ferte super aethera.

Gloria Deo per immensa saecula ;
Sit tibi Nate decus et imperium,
Honor, potestaS, sanctoque Spiritui;
Sit Trinitati salus individuae

Per infinita saeculorum saecula.


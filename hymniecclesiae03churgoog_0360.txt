332 De S. Maria Magdalena.

DE S. MARIA MAGDALENA.

AD VESPERAS.

Collaudemus Magdalenae
Lacrymas et gaudium,
Sonent voces laude plenae .
De concentu cordium,

Ut concordet philomelae ζ
Turturis suspirium.

Jesum quaerens convivarum
Turbas non erubuit,

Pedes unxit, lacrymarum
Fluvio quos abluit,

Crine tersit, et culparum
Veniam promeruit.

Suum lavit mundatorem,
Rivo fons immaduit,

Pium fudit flos liquorem,
In ipsum refloruit, . Ῑ
Coelum terrae dedit rorem,
Terra coelum compluit.

In praedulci mixtione
Nardum ferens pisticum,
In unguenti fusione
Typum gessit mysticum,
Ut sanetur unctione

¹ Unxit aegra medicum.

 


30⁴ ‘ Commune Dedic. Eccl.

COMMUNE
DEDICATIONIS ECCLESIAE.

AD VESPERAS.

Coelestis urbs Jerusalem,
Beata pacis visio,

Quae celsa de viventibus
Saxis ad astra tolleris.

Sponsaeque ritu cingeris
Mille angelorum millibus.

Ο sorte nupta prospera,
Dotata Patris gloria,
Respersa sponsi gratia,
Regina formosissima,
Christo jugata principi,
Coeli corusca civitas.

Hic margaritis emicant,
Patentque cunctis ostia:
Virtute namque praevia
Mortalis illuc ducitur,
Amore Christi percitus
Tormenta quisquis sustinet.

Scalpri salubris ictibuS‚

Et tunsione plurima3

Fabri polita malleo

Hanc saxa molem construunt,
Aptisque juncta nexibus
Locantur in fastigio.


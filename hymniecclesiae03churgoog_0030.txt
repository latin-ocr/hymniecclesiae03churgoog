10

Feria II.

AD VESPERAS.

Jactamur heu quot fiuctibus!
Spes una de coelis nitet:
Illuc et ora tollimuS‚

Et mittimus suspiria.

Tu vota praecurris, Pater,

, Magnamque protendis manum:

Jam fulta tanto robore
Surgit potens infirmitas

Quae saeva nos premunt mala
VinceS, malis potentior:
Te nostra durae sentiet
Mens servitutis vindicem.

Quin vile corpus! Filii
Fulgore donabis tui:
At illa venalis patet
Multo labore gloria.

Felix labor quem recreas
Tam splendida rerum vice!
Fletu quis aeternum brevi
Neget pacisci gaudium?
s ο

Sit laus Patri, laus Filio:
Utrumque qui nectiS, Deus
unique compar, sit tibi
Laus sempiterna, SpirituS.


â€˜334

De S. Maria Magdalena.

Haec a Jesu Jesum quaerit
Sublatum conqueritur,
Jesum intus mentem gerit,
Jesus praesens quaeritur,
Mentem colit, mentem serit
Jesus, nec percipitur.

Jesu bone, Jesu pie,

Quid te monstrans latitas?
Quid occultas te Mariae,
Mentem cujus habitas?
Intus plena vero die
Nescit nisi veritas.

O quam mire Jesu ludis
His quibus diligeris!

Sed cum ludis non illudis,
Nec fallis nec falleris,

Sed excludis quos includis
Notus non agnosceris.

Gloria et honor tibi,

SpeS, vita, lux animae,

Per quem sperant se proscribi
Libro mortis pessimae*
Praestent sibi nos ascribi
Peccatricis lacrymae.


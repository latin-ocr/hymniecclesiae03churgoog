Omnium Sanctorum.

Pronis turba senum cernua frontibus»,

Inter tot rutili fulgura luminiS‚

Regnanti Domino devovet aurea,
Quae ponit, diademata.

Gentes innumerae, conspicuae stolas

Agni purpureo sanguine candidaS,

Palmis laeta cohors, cantibus aemulis
Ter sanctum celebrant Deum.

Sit laus summa Patri, summaque Filio:

Sit par, sancte, tibi laus quoque, SpirituS‚

Qui das pro meritis, optimus arbiter,
Te‘ totum simul omnibus.

AD LAUDES·

Hymnis dum resonat curia Coclitum,
Hic flemus patriis finibus exules:
Hic suspensa tenemus
Mutis cantibus organa:

Quando mens misero libera carcere
Se vestris sociam coetibus inseret;
Et, caligine pulsa,
Coeli lucem habitabimus?

Obscurae fugient mentis imagineS,

Cum stantes propius luminis ad jubar,
Nos verum sine nube '
Ipso in fonte videbimus.

 

